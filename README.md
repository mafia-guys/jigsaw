# جيگسا سناريو V1.4

## تعداد نفرات: ۱۲

### تعداد اعضا مافيا: ۳
1. [دُن](#مافيا-دُن)
2. [افسونگر](#افسونگر)
3. [مفتش](#مفتش)

### تعداد اعضا شهروندان: ۸
1. [كابوي](#کابوی)
2. [كشيش](#كشيش)
3. [ردگير](#ردگير)
4. [شرط بند](#شرط-بند)
5. [كنستانتين](#كنستانتين)
6. [خبرنگار](#خبرنگار)
7. [جان سخت](#جان-سخت)
8. [حرفه‌ای](#حرفه-ای)

### تعداد اعضاي مستقل: ۱
1. [جيگسا](#جيگسا)

---

## معرفي نقش ها

### مافيا دُن
- دُن **رهبر مافیاست** و شات شب را او انجام می‌دهد.
- **یک شیلد دارد** که با اولین شات از بین می‌رود.
- اگر در روز **با رأی یا اره جیگسا حذف شود:**
    - مافیا همان شب فرصت دارد علاوه بر شلیک، **نقش خبرنگار را حدس بزند.**
    - اگر حدس درست باشد، خبرنگار **به‌عنوان مافیای ساده به تیم می‌پیوندد** اما:
        - **اعضای مافیا را نمی‌شناسد.**
        - **هیچ‌وقت با آن‌ها بیدار نمی‌شود.**
- گاد **تأیید یا رد حدس را با لایک یا دیس‌لایک** به مافیا اعلام می‌کند.
- اگر حدس **درست باشد:**
    - **گاد خبرنگار را بیدار کرده و دُن حذف‌شده را به او نشان می‌دهد.**
    - اما **دیگر اعضای مافیا برای خبرنگار ناشناس می‌مانند.**

[بازگشت به بالا](#تعداد-نفرات-۱۲)

---

### افسونگر
- افسونگر **هر شب می‌تواند یک نفر را افسون کند،** در این صورت شخص افسون‌شده **قابلیت خود را فقط برای همان شب از دست می‌دهد.**
- گرداننده **به فرد افسون‌شده اعلام نمی‌کند** که افسون شده است.
- **نمی‌تواند یک نفر را دو شب پیاپی افسون کند.**
- **روی جیگسا و کابوی تأثیری ندارد.**
- اگر افسونگر **کسی را افسون کند و آن شخص از قابلیت خود استفاده کند، اَبیلیتی او مصرف می‌شود.**
- اگر یک نقش **همزمان هم توسط شرطبند و هم توسط افسونگر انتخاب شود:**
    - **همه اَکت‌های آن نقش بی‌اثر می‌شوند.**
    - اما **از تعداد اَبیلیتی آن نقش فقط یک بار مصرف می‌شود.**
    - **مثلاً در مورد حرفه‌ای:**
        - **هر دو شات او بی‌اثر می‌شوند.**
        - **اما فقط یکی از دو سهمیه تیرش مصرف می‌شود.**

[بازگشت به بالا](#تعداد-نفرات-۱۲)

---

### مفتش
- هر شب پس از انجام **اَکت دُن و افسونگر،** همه مافیا **به جز مفتش** می‌خوابند.
- مفتش **یک نفر را انتخاب کرده و به گاد نشان می‌دهد.**
- گاد **نقش دقیق فرد انتخاب‌شده** را به او اعلام می‌کند، **به‌جز جیگسا و خبرنگار.**
    - اگر مفتش **آن‌ها را استعلام کند،** گاد با **دیس‌لایک** پاسخ می‌دهد و **فرصت مفتش برای آن شب از بین می‌رود.**
- مفتش می‌تواند **یافته‌های شب قبلش را در شب بعد** با دیگر اعضای مافیا در میان بگذارد.

[بازگشت به بالا](#تعداد-نفرات-۱۲)

---

### جيگسا
- **در فاز شب همواره نامیرا است.**
- **در شب‌های فرد بیدار شده و ۳ نفر را انتخاب می‌کند.**
    - به **یکی از آن‌ها اره می‌دهد.**
- **در فاز روز، وقتی نوبت صحبت (و نه چالش) به هر یک از آن‌ها برسد:**
    - گاد اعلام می‌کند که **این شخص در اتاق گاز است.**
    - وقتی نوبت **هر سه انتخاب‌شده** رسید، بازی متوقف شده و **کیاس برگزار می‌شود.**
    - **۲ دقیقه به آن‌ها وقت داده می‌شود تا باهم صحبت کنند.**
    - پس از پایان ۲ دقیقه، گاد اعلام می‌کند **اره دست کیست.**
    - **آن شخص باید یکی از دو نفر دیگر را اره کرده و از بازی خارج کند** (نمی‌تواند از اره کردن صرف‌نظر کند).

#### **مثال:**
- در بازی **۱۲ نفره، نفرات ۳، ۷ و ۱۰ توسط جیگسا انتخاب شده‌اند.**
- بازی از نفر ۳ شروع می‌شود، گاد اعلام می‌کند **"شما در اتاق گاز هستید."**
- نفر ۳ صحبت می‌کند و سپس به نفر ۷ می‌رسیم، گاد دوباره اعلام می‌کند **"شما هم در اتاق گاز هستید."**
- این روند ادامه پیدا می‌کند تا نفر ۱۰ که **سومین فرد در اتاق گاز است.**
- بازی **موقتا متوقف شده و کیاس ۲ دقیقه‌ای بین این سه نفر برگزار می‌شود.**
- **با خروج یکی از آن‌ها، نوبت صحبت سایر بازیکنان ادامه پیدا کرده و بازی تا رأی‌گیری روز پیش می‌رود.**

#### **محدودیت‌ها و قوانین:**
- **جیگسا می‌تواند یک نفر، حتی خودش را چندین بار به اتاق گاز بفرستد، اما:**
    - **به یک نفر بیش از یک‌بار اره نمی‌دهد.**
    - **نمی‌تواند به خودش اره بدهد.**
- **افراد انتخاب‌شده توسط جیگسا نباید جزو کشته‌های شب باشند.**
    - بنابراین گاد هنگام انتخاب، **با لایک یا دیس‌لایک به جیگسا اعلام می‌کند که آن شخص قابل انتخاب هست یا نه.**
- **اگر در ابتدای روز تنها ۳ بازیکن باقی مانده باشند:**
    - مستقیماً وارد **کیاس می‌شویم** و **اَکت شب قبل جیگسا بی‌اثر خواهد بود.**
- **ساید فرد خارج‌شده توسط گاد اعلام نمی‌شود.**

[بازگشت به بالا](#تعداد-نفرات-۱۲)

---
### **کابوی**
- کابوی **جزو تیم شهروندان** است.
- در هر زمان از روز (قبل از شروع رأی‌گیری) می‌تواند **با اعلام "کابویی"**:
    - **۳ نفر را برای بازجویی انتخاب کند.**
    - سپس **یکی از آن‌ها را همراه خود از بازی خارج کند.**
- **با اعلام کابویی، روند بازی در روز موقتاً متوقف می‌شود** تا تکلیف خروجی مشخص گردد.
    - پس از آن، **مستقیماً وارد فاز شب می‌شویم** و روند روز و رأی‌گیری ادامه پیدا نمی‌کند.
- **ساید فرد خارج‌شده توسط گاد اعلام می‌شود.**

#### **مقررات بازجویی:**
- **کابوی ۱۲۰ ثانیه زمان دارد** برای کل عملیات بازجویی.
- در حین بازجویی، او می‌تواند از افراد سؤال بپرسد و آن‌ها **فقط باید پاسخ دهند**.
    - پاسخ می‌تواند **راست یا دروغ** باشد.

#### **تداخل با جیگسا:**
- اگر هنگام روز، نفراتی **وارد اتاق گاز شده‌اند** و هنوز نفر سوم مشخص نشده یا **خود کابوی یکی از آن‌هاست:**
    - اگر **قبل از اعلام گاد درباره صاحب اره، کابویی اعلام شود**:
        - فقط **اَکت کابوی اجرا می‌شود.**
        - سپس **بلافاصله وارد فاز شب می‌شویم.**
        - در نتیجه، **اَکت اره‌ی جیگسا بی‌نتیجه می‌ماند** و اره داده‌شده **محاسبه نمی‌شود.**

[بازگشت به بالا](#تعداد-نفرات-۱۲)

---

### **كشيش**
- کشیش **در طول شب می‌تواند نام ۲ بازیکن را به گرداننده اعلام کند.**
- اگر **در شب قبل افسون نشده باشد،** پس از پایان یک دور صحبت و **قبل از رأی‌گیری**:
    - **گاد نام آن دو نفر را اعلام می‌کند.**
    - هرکدام از آن‌ها **فرصت صحبت مجدد (با همان زمان نوبت معمول)** خواهند داشت.

#### **قابلیت حیاتی کشیش:**
- **در شبی که معارفه انجام می‌شود، نقش شرط‌بند به او اعلام می‌گردد.**
- اگر کشیش **توسط شرط‌بند انتخاب شود، می‌تواند به ۱ نفر حق صحبت اضافه بدهد.**

[بازگشت به بالا](#تعداد-نفرات-۱۲)

---

### ردگير
- هر شب می‌تواند **یک نفر را به گرداننده نشان دهد** و از فعالیت شبانه‌اش مطلع شود.
    - اگر آن شخص **در شب اکتی روی فرد دیگری انجام داده باشد** (مثلاً شلیک، نجات از تیر، استعلام گرفتن و...):
        - گرداننده، شخص دوم (هدف اکشن) را به ردگیر نشان می‌دهد.
        - گاد **فقط فرد را نشان می‌دهد و از نوع اَکت انجام‌شده چیزی نمی‌گوید**.
    - اگر آن فرد **به سراغ چند نفر رفته باشد، همه‌ی آن‌ها به ردگیر نشان داده می‌شوند**.
- اگر ردگیر **توسط افسونگر افسون شده باشد**:
    - گاد به ردگیر **علامت دیس‌لایک نشان می‌دهد**.
    - بنابراین ردگیر تصور می‌کند که فرد انتخاب‌شده، آن شب اکتی انجام نداده است.

#### استثنا برای دُن:
- ردگیر **فقط رد اَبیلیتی‌ها را می‌گیرد**.
- برای دُن استثنائاً، چون اَبیلیتی خاصی ندارد، **رد شات او را می‌گیرد**.
- اما اگر دُن در بازی نباشد و ردگیر، رد افسونگر یا مفتش را بگیرد، **فقط رد افسون یا تفتيش را دریافت می‌کند، نه شات**.


[بازگشت به بالا](#تعداد-نفرات-۱۲)

---

### شرط بند
- شرط‌بند **دو بار در طول بازی** (هر شب فقط یک بار) می‌تواند توانایی **یک شهروند یا یک مافیا را برای همان شب یک واحد افزایش دهد.**
- استفاده از قابلیتِ اضافه‌شده برای بازیکن انتخاب‌شده **اختیاری است**.
- شرط‌بند باید **اولین نفری باشد که در شب بیدار می‌شود**.
- در طول بازی **هر فرد را فقط یک‌بار می‌تواند انتخاب کند**.
- تأثیر قابلیت شرط‌بند فقط روی **توانایی‌های مربوط به شب** است.

#### اثر شرط‌بند روی نقش‌ها:
- **بی‌اثر:** جیگسا، جان‌سخت، کابوی، خبرنگار
    - دلیل بی‌اثر بودن روی کابوی و خبرنگار: **قابلیت آنها متعلق به روز است**.
- در صورت انتخاب این ۴ نقش:
    - **قابلیت شرط‌بند مصرف نمی‌شود**.
    - گاد با **دیس‌لایک** به شرط‌بند اعلام می‌کند که **انتخاب دیگری انجام دهد**.
- اگر خبرنگار قبلاً توسط مافیا جذب شده باشد (مافیای ساده)، قابلیت شرط‌بند روی او **مصرف می‌شود، اما اثری ندارد**.

#### تأثیر شرط‌بند روی بقیه نقش‌ها:
- **كنستانتين:** می‌تواند **۱+۱ نفر** را به بازی برگرداند.
- **کشیش:** می‌تواند **۲+۱ نفر** را انتخاب کند.
- **ردگیر:** می‌تواند ردِ **۱+۱ نفر** را بگیرد.
- **افسونگر:** می‌تواند **۱+۱ نفر** را افسون کند.
- **مفتش:** می‌تواند نقش **۱+۱ نفر** را تفتيش کند.
- **حرفه‌ای:** می‌تواند **۱+۱ نفر** را شات کند.
- **دُن:** می‌تواند **۱+۱ نفر** را شات کند (درصورت بیرون بودن دُن، شات بین دیگر اعضای مافیاست و در این صورت تأثیری ندارد).

#### تداخل شرط‌بند و افسونگر:
<div dir="rtl">
- اگر شرط‌بند ابتدا افسونگر را انتخاب کند و سپس افسونگر در همان شب شرط‌بند را انتخاب کند:
  - افسونگر بدون اطلاع خودش **فرصت دوم افسونش را از دست می‌دهد**.
  - در واقع افسونگر نفر دوم را هم انتخاب می‌کند اما گاد بدون اطلاع به او، این اکشن را **بی‌اثر می‌کند**.

- اگر یک نقش به‌صورت همزمان توسط شرط‌بند و افسونگر در شب انتخاب شود:
  - **تمام اکشن‌های آن نقش بی‌اثر می‌شوند**.
  - اما از تعداد قابلیت آن نقش، **فقط یک واحد مصرف می‌شود**.
  - برای مثال نقش حرفه‌ای:
    - **هر دو شاتش بی‌اثر است**.
    - اما فقط **یکی از دو تیرش مصرف می‌شود**.
</div>

[بازگشت به بالا](#تعداد-نفرات-۱۲)

---

### كنستانتين
- كنستانتين **فقط یک بار در طول بازی** می‌تواند **یک بازیکن اخراج‌شده را به بازی برگرداند** (مافیا، شهروند یا مستقل).
- نمی‌تواند **نقش‌های افشاشده** را به بازی برگرداند.
- **قابلیت‌های بازیکن بازگردانده‌شده، در صورت استفاده‌نشدن، حفظ می‌شوند** و ادامه پیدا می‌کنند. (قابلیت‌ها ریست نمی‌شوند.)
- اگر كنستانتين در شبی که کسی را زنده می‌کند **افسون شده باشد**، قابلیت او **مصرف شده ولی بی‌اثر است**.


[بازگشت به بالا](#تعداد-نفرات-۱۲)

---

### خبرنگار

- خبرنگار در طول بازی **۲ بار** می‌تواند از گاد درباره **یک نقش خاص** درخواست خبر کند.
    - اگر آن نقش در همان شب **هیچ اکتی نداشته باشد**، فردا **هیچ خبری اعلام نمی‌شود**.

#### خریداری خبرنگار توسط مافیا
- اگر نقش خبرنگار **توسط مافیا شناسایی شود و دُن از بازی بیرون رود**:
    - خبرنگار می‌تواند **توسط مافیا خریداری شود**.
    - در این حالت، خبرنگار دیگر **امکان درخواست خبر ندارد**.
    - خبرنگار خریداری‌شده، در استعلام جان‌سخت نیز **جزو مافیا شناخته می‌شود**.
    - اگر خبرنگارِ خریداری‌شده تنها مافیای باقی‌مانده باشد، گاد او را برای **شلیک شبانه بیدار می‌کند**.

#### اخبار قابل دریافت توسط خبرنگار

<div dir="rtl">

- **حرفه‌ای**:
    - اگر حرفه‌ای با شلیک اشتباه **خودش بیرون برود**:  
      اعلام می‌شود: « بازیکن شماره سه خودکشی کرد».
    - در غیر این صورت اعلام می‌شود: «حرفه‌ای به  بازیکن شماره سه شلیک کرده است».

- **شرط‌بند**:
    - اعلام می‌شود: «شرط‌بندی روی  بازیکن شماره سه انجام شده است».

- **جان‌سخت**:
    - اعلام می‌شود: « بازیکن شماره سه توسط جان‌سخت انتخاب شده است».

- **دُن (مافیا)**:
    - اعلام می‌شود: « بازیکن شماره سه توسط مافیا شات شده است».

- **افسونگر**:
    - اعلام می‌شود: « بازیکن شماره سه توسط افسونگر افسون شده است».

- **مفتش**:
    - اعلام می‌شود: « بازیکن شماره سه توسط مفتش تفتيش شده است».

- **ردگیر**:
    - اعلام می‌شود: «ردگیر  بازیکن شماره سه را ردگیری کرده است».

- **كنستانتين، کابوی، کشیش و جیگسا**:
    - **اطلاعاتی به خبرنگار داده نمی‌شود**.

#### حالت خاص (اثر شرط‌بند)
<div dir="rtl">

- اگر نقش مورد درخواست خبرنگار در همان شب توسط شرط‌بند هم انتخاب شده و از قابلیت مضاعف استفاده کرده باشد، گاد خبرِ مربوط به **هر دو قابلیت را اعلام می‌کند**.
      - مثال: حرفه‌ای دو نفر (**بازیکن شماره سه و بازیکن شماره هفت**) را شات کرده باشد، گاد اعلام می‌کند:  
    «حرفه‌ای بازیکن شماره سه و بازیکن شماره هفت را شات کرده است».

- اگر **دُن در بازی نباشد** و خبرنگار درباره‌ی **افسونگر یا مفتش** خبر بخواهد:
      گاد فقط خبر مربوط به **افسون یا تفتيش** را اعلام می‌کند و نه شات.

#### افسون شدن خبرنگار
- اگر خبرنگار در شبی که خبر درخواست می‌کند **افسون شده باشد**:
  - درخواست او **مصرف شده ولی بی‌اثر است**.

</div>

</div> 

[بازگشت به بالا](#تعداد-نفرات-۱۲)

---

### جان سخت

- جان‌سخت علاوه بر داشتن **یک شیلد برای خودش**، می‌تواند **یک نفر دیگر را تا آخر بازی از تیر مافیا مصون کند** (شیلد دائمی).

#### نکات مهم در مورد شیلد دائمی:
- می‌تواند شیلد دائمی را حتی به **اعضای مافیا یا جیگسا** بدهد:
    - دادن شیلد به **جیگسا بی‌اثر است** (چون خودش مصونیت دارد).
    - دادن شیلد به **یک عضو مافیا باعث می‌شود آن عضو تا آخر بازی در فاز شب مصون شود** (شیلد بی‌نهایت در شب).

#### قابلیت استعلام جان‌سخت:
- جان‌سخت **دو بار در طول بازی** می‌تواند **استعلام ساید بازیکنان داخل بازی** را بگیرد.
    - استعلام در **ابتدای روز بعد توسط گاد اعلام می‌شود**.
    - **نمی‌تواند از بازیکنان بیرون‌رفته استعلام بگیرد**.
- اگر جان‌سخت **جیگسا را برای استعلام انتخاب کند**:
    - فرصت استعلام او **سوخته می‌شود**.
    - ولی در جواب، **خبرنگار به او اعلام می‌شود** (به نقش خبرنگار مراجعه شود).

#### افسون شدن جان‌سخت:
- اگر در شبی که جان‌سخت به فردی **شیلد دائمی می‌دهد، افسون شود**:
    - **فرصت او مصرف شده ولی بی‌اثر است**.
    - افسون **روی استعلام بی‌اثر است**.

[بازگشت به بالا](#تعداد-نفرات-۱۲)

---

### <a name="حرفه-ای"></a>حرفه‌ای
- حرفه‌ای در طول بازی **۲ فرصت شلیک** دارد.
    - اگر **مافیا را بزند**، فرد مورد اصابت **از بازی خارج می‌شود**.
    - اگر به **شهروند شلیک کند**، خودِ حرفه‌ای **از بازی خارج می‌شود**.
    - شلیک روی **جیگسا بی‌اثر است**.

#### تأثیر شرط‌بند بر حرفه‌ای:
- اگر شرط‌بند به حرفه‌ای **یک تیر اضافه بدهد** و حرفه‌ای فقط **یک شات انجام دهد**:
    - **همان یک شلیک از مجموع ۲ شلیک حرفه‌ای کسر می‌شود**.

#### خروج حرفه‌ای به دلیل شلیک اشتباه:
- اگر حرفه‌ای **دو شات در یک شب داشته باشد** و حتی **یکی از آن‌ها اشتباه باشد (شهروند)**:
    - حرفه‌ای **بلافاصله از بازی خارج می‌شود**.

#### افسون شدن حرفه‌ای:
- اگر حرفه‌ای در شبی که شلیک می‌کند **افسون شده باشد**:
    - شلیک او **مصرف می‌شود ولی بی‌اثر است**.

[بازگشت به بالا](#تعداد-نفرات-۱۲)

---

### ترتیب بیدار شدن در شب

#### شب بلایند (شب معارفه):
1. **کشیش** بیدار می‌شود و **نقش شرط‌بند** به او نشان داده می‌شود.
2. **اعضای مافیا** بیدار می‌شوند و **معارفه** انجام می‌گیرد.

#### شب‌های بعد:
1. **شرط‌بند** بیدار می‌شود و فرد موردنظرش را انتخاب می‌کند.
2. **اعضای مافیا** بیدار می‌شوند:
    - ابتدا **افسونگر** فرد موردنظرش را انتخاب می‌کند.
    - **شات** توسط **دُن** انجام می‌شود و مافیا پس از مشورت کوتاه می‌خوابند.
3. **مفتش** به تنهایی بیدار مانده و **یک نفر را تفتيش می‌کند**.
4. **کشیش** بیدار شده و افراد موردنظرش را انتخاب می‌کند.
5. **حرفه‌ای** بیدار شده و **شلیک** می‌کند.
6. **كنستانتين** بیدار می‌شود.
7. **جان‌سخت** بیدار می‌شود.
8. **خبرنگار** بیدار می‌شود.
9. **جیگسا** بیدار می‌شود.
10. **ردگیر** بیدار می‌شود.

---

### شرط پایان بازی

- **برد شهر**:
    - اگر **تمام اعضای مافیا و جیگسا** از بازی خارج شوند.

- **برد مافیا**:
    - اگر **جیگسا از بازی خارج شده باشد** و در ابتدای روز، تعداد مافیا با شهروندان **برابر شود**.

- **برد جیگسا**:
    - اگر جیگسا فقط با **یک بازیکن دیگر (شهروند یا مافیا)** در بازی باقی بماند.

- **تا زمانی که جیگسا در بازی باشد، بازی ادامه دارد.**

#### حالت خاص (سه نفر پایانی و دست دادن):
- اگر در سه نفر پایانی:
    - **شهروند به جیگسا دست بدهد** → **جیگسا برنده است**.
    - **شهروند به مافیا دست بدهد** → **مافیا برنده است**.
    - **مافیا به جیگسا دست بدهد** → **جیگسا برنده است**.
    - **جیگسا به هر کسی دست بدهد** → **جیگسا برنده است**.

- در حالت خاص (سه نفر پایانی، دو شهروند و یک مافیا):
    - اگر **شهروند به شهروند دست بدهد** → **شهر برنده است**.
    - اگر **شهروند به مافیا دست بدهد** یا **مافیا به شهروند دست بدهد** → **مافیا برنده است**.

- در حالت خاص (سه نفر پایانی، دو مافیا و یک جیگسا):
    - **مافیا برنده است**.

---

### شرایط رأی‌گیری

- **برای ورود به رأی‌گیری:**
    - تعداد زوج: **نصف آرا**
    - تعداد فرد: **نصف آرا + ۱**

- **برای خروج از بازی:**
    - اگر **تنها یک بازیکن** در رأی‌گیری باشد:
        - تعداد زوج: **نصف آرا**
        - تعداد فرد: **نصف آرا + ۱**
    - اگر **چند بازیکن** در رأی‌گیری باشند:
        - فردی که **بیشترین رأی را دارد** از بازی خارج می‌شود.
    - در صورت **برابری آرا، قرعه مرگ** انجام می‌شود.

- رأی‌گیری در **روز**:
    - همیشه با **چشم باز** انجام می‌شود.
    - امکان رأی تکراری وجود دارد.
    - افراد حاضر در رأی‌گیری می‌توانند به **یکدیگر** رأی دهند.

- رأی‌گیری در **کیاس نهایی**:
    - با **چشم بسته** انجام می‌شود.

---

## نكات تكميلي
1. فرد خارج شده در راي‌گيري امكان وصيت دارد.
2. سايد فرد خارج شده با كابوي بلافاصله اعلام مي‌شود، اما براي اره و راي‌گيري نياز به استعلام است.
3. افراد خارج شده توسط جيگسا، كابوي و كشته شب امكان وصيت ندارند.
4. اگر نقش افراد افشا نشده باشد، آنها تا زمان فعال شدن كنستانتين ماسك مي‌زنند.
5. هر بازيكن تنها يك نوبت در روز مي‌تواند چالش انجام دهد.
6. افشاي نقش بازيكنان درون بازي ممنوع است.

---

**نسخه: V1.4**  
*اين سناريو ممكن است شامل اصلاحات و به‌روزرساني‌هاي آينده باشد.*  

## منابع


[ دانلود نسخه اصلی  v1.3 PDF ](docs/v1.3.pdf)

[ دانلود نسخه اصلی  v1.4 PDF ](docs/v1.4.pdf)
